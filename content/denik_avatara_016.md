---
contentType: prose
---

\* \* \*

> V komparzu tohohle filmu  
> jsem kdysi hrál  
> jdu se podívat  
> a v salonku vzadu  
> se vidím s kamarády hrát karty  
> představuju se a sedám k nim  
> já se na mě chvíli dívá  
> je mladší a hezčí o dvacet let  
> vysvětluju jim to  
> já se zvedá a odchází  
> je mi sympatický  
> navrhuju kamarádům že si dám s nimi  
> jednu hru  
> hrajeme a já jim  
> ukazuju staré fotky  
> poznávají se na nich  
> a věří mi

> (2007)

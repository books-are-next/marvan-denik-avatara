---
title: '* * *'
contentType: prose
---

<section>

_Kdosi řekl že má přijít vichřice  
napadlo mě že ji ve tmě stejně nikdo neuvidí  
scházeli jsme se v rozsvícené kuchyni  
a neviděnou krajinu  
pozorovali jako velké zvíře  
možná začnou pukat stromy  
nebo něco zmrzne říkali v rádiu  
Šimonina tvář zářila  
rozhodli jsme se vyložit si karty  
když jsme skončili  
bylo ráno  
venku nic  
protože se nikdo nedíval_

</section>

<section>

_(2004)_

</section>
